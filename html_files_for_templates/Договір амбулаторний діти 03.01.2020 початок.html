<html>
	<head><meta http-equiv="content-type" content="IE=9; IE=8; IE=7; IE=EDGE;" charset="UTF-8" />
		<style>
			p {
			text-indent: 20px;
			margin-top: 1px;
			margin-bottom: 1px;
			font-size: 9.25pt;
			}
		</style>
	</head>
	            <body>
		        <p><font face='Tahoma'>
                <br>
                    <p align="center"><b>1. Терміни та визначення</b></p>
			    <p>Терміни та визначення, що вживаються у цьому Договорі, мають наступне значення:<br>
                <p><b>Відділ адміністрації</b> – «Контакт-центр» Виконавця за телефоном: (044/097) 495-28-88.<br>
                <p><b>Медична документація</b> – медичні карти амбулаторного хворого, стаціонарного хворого, медичні
            довідки та інша документація, передбачена чинним законодавством України, що містить інформацію медичного
            характеру про Замовника в процесі надання медичних послуг за цим Договором.
                </p>
                <p><b>Медичні послуги</b>– комплекс консультативних, діагностичних, лікувальних, профілактичних та
            реабілітаційних заходів різного ступеню складності та призначення, спрямованих на профілактику,
            діагностику, лікування та реабілітацію у зв’язку з хворобами, травмами, отруєннями і патологічними
            станами, а також у зв’язку з вагітністю та пологами, які здійснюються з метою збереження та
            відновлення фізіологічних і психологічних функцій, оптимальної працездатності та соціальної
            активності людини при максимальній біологічно можливій індивідуальній тривалості її життя, які
            надаються Виконавцем за умовами цього Договору.
                </p>
                <p><b>Персональні дані</b>– відомості чи сукупність відомостей про Замовника та/або Дитину Замовника,
            до яких відноситься прізвище, ім’я, по батькові, дата народження, місце проживання, номери засобів зв’язку,
            а також інша інформація, яка стосується Замовника та/або Дитину Замовника та може бути використана
            Виконавцем з метою його ідентифікації.
                </p>
                <p><b>План лікування</b> – попередній порядок надання медичних послуг конкретному пацієнту (Дитині
            Замовника) із зазначенням переліку видів медичних втручань, їх кількості та тривалості процесу їх
            здійснення.
                </p>
                <p><b>Прейскурант цін</b> – довідник цін та тарифів на медичні послуги, розміщений на сайті Виконавця:
                <a href="http://www.dobrobut.com.">www.dobrobut.com.</a>
                </p>
                <br>
                <p align="center"><b>2. Предмет Договору</b></p>
                <p> 2.1.	Виконавець зобов’язується надавати Дитині Замовника медичні послуги в обсязі і на умовах,
                    передбачених даним Договором, додатками до даного Договору, Планом лікування та у відповідності
                    до Прейскуранту цін Виконавця, а Замовник зобов’язується оплатити їх у порядку та на умовах,
                    визначених даним Договором.
                </p>
                <p>2.2. Медичні послуги, передбачені п. 2.1. цього Договору, надаються у профільних підрозділах
                    медичних закладів Виконавця персоналом Виконавця з використанням власного медичного обладнання та
                    засобів і матеріалів, законодавчо дозволених для використання у медичній практиці.
                </p>
                <p>2.3. Вид та обсяг надання медичних послуг, які визначаються загальним станом здоров’я Дитини
                    Замовника та технічними можливостями Виконавця, зазначаються у плані лікування та медичній
                    документації, що є невід’ємною частиною цього Договору.
                </p>
                <p>2.4. До медичних послуг, які є предметом цього Договору, також відносяться додаткові невідкладні
                    процедури, направлені на запобігання загрозі життю та здоров’ю Дитини Замовника, медичні послуги,
                    які були надані Дитині Замовника для лікування основного захворювання або супутньої патології,
                    виявлених під час обстеження Дитини Замовника та інші, додатково замовлені послуги відповідно
                    до Прейскуранту цін Виконавця.
                </p>
                    <br>
                <p align="center"><b>3. Права і обов’язки Сторін</b></p>
                <p> <b>3.1. Виконавець зобов’язаний:</b></p>
                <p> 3.1.1. Надавати Дитині Замовника своєчасно, якісно та в повному обсязі медичні послуги, які є
                    предметом цього Договору, відповідно до вимог та стандартів (нормативів), методів діагностики,
                    лікування та профілактики, що встановлені законодавством та дозволені Міністерством охорони
                    здоров’я України.
                </p>
                <p>3.1.2. Надати Дитині Замовника медичні послуги в обсязі та у строки, визначені цим Договором,
                    додатками до нього та Планом лікування.
                </p>
                <p>3.1.3. Належним чином інформувати Замовника про вартість, мету, терміни надання медичних послуг,
                    ефективність обраних методик, а також про можливі ризики та ускладнення під час та після їх
                    застосування.
                </p>
                <p>3.1.4. Оформляти надані Дитині Замовника медичні послуги та зберігати медичну документацію,
                    оформлену в процесі надання послуг за цим Договором, у відповідності до вимог чинного
                    законодавства України.
                </p>
                <p>3.1.5.	 Надавати Замовнику медичну документацію та інформацію, а також усі супутні документи,
                    оформлені в процесі надання медичних послуг за цим Договором, у межах і порядку, визначених
                    чинним законодавством України.
                </p>
                <p>
                    3.1.6. Надавати медичні послуги Дитині Замовника відповідно до Прейскуранту цін, який затверджений
                    Виконавцем і діє на момент надання послуги.
                </p>
                <p>
                    3.1.7.	 Забезпечити Дитину Замовника кваліфікованим медичним персоналом.
                </p>
                <p>3.1.8.	 Надавати медичні послуги на працюючому та справному обладнанні та з використанням якісних
                    медичних препаратів, які застосовуються для надання послуг.
                </p>
                <p>
                    3.1.9.	 Негайно повідомити Замовника у випадку виходу із ладу обладнання, на якому надаються
                    медичні послуги, відсутності необхідних медичних препаратів та/або відсутності кваліфікованого
                    персоналу і вжити всіх можливих заходів для належного виконання своїх зобов’язань за цим Договором.
                </p>
                <p>
                    3.1.10.	 Надавати Замовнику для підписання Акт здачі-отримання робіт (надання послуг) за фактом
                    надання послуг
                </p>
                <p>
                    3.1.11.	 Здійснювати запис на прийом Дитини Замовника в узгоджений час шляхом внесення запису
                    медичними реєстраторами до електронної бази Виконавця на підставі відповідного звернення Замовника
                    до Відділу адміністрації.
                </p>
                <p>
                    3.1.12. Визначати дату надання медичних послуг Дитині Замовника за його зверненням для запису
                    на прийом до Відділу адміністрації.
                </p>
                <p>
                    3.1.13. Надавати медичні послуги Дитині Замовника за згодою Замовника (або іншого з
                    батьків/законних представників).
                </p>
                <p>
                    3.1.14. Повідомляти Замовника про зміни в Прейскуранті цін шляхом розміщення інформації на сайті
                    Виконавця: <a href="http://www.dobrobut.com.">www.dobrobut.com.</a> або іншим доступним способом,
                    в тому числі шляхом розміщення у місцях надання медичних послуг.
                </p>
                <p>
                    3.1.15. Розглядати всі скарги та/або претензії Замовника щодо якості медичних послуг, які є
                    предметом даного Договору. Скарги та/або претензії можуть розглядатися Виконавцем із залученням
                    медичних працівників відповідної кваліфікації, які є працівниками Виконавця, а також, за згодою
                    Замовника, працівників інших закладів охорони здоров’я, які мають відповідну кваліфікацію.
                </p>
                    <br>
                <p> <b>3.2. Виконавець має право:</b></p>
                <p>
                    3.2.1. Вимагати від Замовника належного виконання умов даного Договору.
                </p>
                <p>
                    3.2.2.	 Отримувати, зберігати та використовувати інформацію про Замовника та/або Дитину Замовника
                    відповідно до Закону України «Про захист персональних даних».
                </p>
                <p>
                    3.2.3. При наданні медичних послуг самостійно визначати обсяг необхідних Дитині Замовника
                    медичних заходів.
                </p>
                <p>
                    3.2.4. Залучати для надання медичних послуг Дитині Замовнику, за необхідності, відповідних фахівців,
                    в тому числі з інших медичних закладів.
                </p>
                <p>
                    3.2.5. Не розпочинати процедуру надання медичних послуг у випадках:
                </p>
                <p>
                    - виявлення у Дитини Замовника під час обстеження захворювання (патології), лікування якого
                    перешкоджає наданню медичних послуг, а Замовник не погоджується проводити його лікування Виконавцем
                    згідно із запропонованим Планом лікування;
                </p>
                <p>
                    - виявлення у Дитини Замовника під час обстеження патології, лікування якої не входить до
                    зазначеного у ліцензії Виконавця переліку дозволених видів лікування, окрім випадків, коли
                    Виконавець має можливість за погодженням з Замовником запросити профільного фахівця з іншого
                    медичного закладу;
                </p>
                <p>
                    - відсутності належного підтвердження виконання Замовником зобов’язань з передплати медичних послуг
                    за цим Договором.
                </p>
                <p>
                    3.2.6. Достроково припинити надання медичних послуг Дитині Замовнику (за умови, що це не
                    загрожуватиме життю Дитини Замовника і здоров’ю оточуючих), у разі якщо Замовник та/або Дитина
                    Замовника припустився грубого порушення внутрішнього розпорядку та лікарняного режиму медичного
                    закладу Виконавця, в тому числі:
                </p>
                <p>
                    - вживання алкогольних напоїв та/або перебування на території медичного закладу у стані
                    алкогольного, наркотичного чи іншого сп’яніння;
                </p>
                <p>
                    - вчинення правопорушення;
                </p>
                <p>
                    - залишення медичного закладу без дозволу медичного персоналу Виконавця;
                </p>
                <p>
                    - свідомого невиконання медичних приписів і вказівок медичного персоналу Виконавця;
                </p>
                <p>
                    - навмисного пошкодження майна Виконавця та іншого майна, що знаходиться у медичному закладі
                    Виконавця;
                </p>
                <p>
                    - вчинення інших порушень, які завдали істотної шкоди (чи загрожують) інтересам або майну
                    Виконавця чи третіх осіб, які знаходяться та/або отримують послуги у медичному закладі Виконавця.
                </p>
                <p>
                    3.2.7. Припинити в односторонньому порядку надання медичних послуг Дитині Замовника у випадку
                    недотримання Замовником вимог цього Договору, в тому числі щодо строків та порядку оплати медичних
                    послуг Виконавця, за умови, що це не загрожуватиме життю Замовника та здоров’ю оточуючих.
                </p>
                <p>
                    3.2.8. При організації надання послуг Виконавець має право використовувати послуги партнерів
                    (третіх осіб), які перебувають з Виконавцем у договірних взаємовідносинах, при цьому
                    відповідальність за їх дії і якість послуг перед Замовником несе Виконавець.
                </p>
                <p>
                    3.2.9. Відмовити у наданні медичних послуг Дитині Замовнику при пред’явлені Замовником неповних
                    та/або недостовірних даних про свою особу та свою дитину медичному персоналу Виконавця та/або
                    непред’явленні документів, передбачених п. 3.3.8 цього Договору.
                </p>
                <p>
                    3.2.10. В особливих випадках, передбачених чинним законодавством України, обмежувати надання
                    Замовнику медичної інформації та документації.
                </p>
                <p>
                    3.2.11. У випадку перебування Замовника в стані обмеженої дієздатності (стан наркозу, значні
                    порушення свідомості, раптове погіршення стану тощо), Виконавець має право на проведення додаткових
                    невідкладних процедур, направлених на запобігання загрозі життю та здоров’ю Дитини Замовника без
                    попереднього узгодження проведення таких процедур із Замовником.
                </p>
                <p>
                    3.2.12. Змінювати вартість медичних послуг та вносити відповідні зміни до Прейскуранту цін,
                    оприлюднивши їх на сайті <a href="http://www.dobrobut.com.">www.dobrobut.com.</a> або повідомивши
                    про це Замовника будь-яким іншим доступним способом, в тому числі шляхом розміщення відповідної
                    інформації у місцях надання медичних послуг.
                </p>
                <p>
                    3.2.13. При записі Дитини Замовника на прийом засобами телефонного зв’язку, здійснювати запис і
                    подальше зберігання відповідних телефонних розмов, а також посилатися на такі записи при
                    врегулюванні спорів за цим Договором.
                </p>
                <br>
                 <p> <b>3.3. Замовник зобов’язаний:</b></p>
                <p>
                    3.3.1. Приймати надані Виконавцем належним чином медичні послуги, які є предметом даного Договору.
                </p>
                <p>
                    3.3.2.	 Своєчасно та у повному обсязі оплачувати медичні послуги, які є предметом цього Договору,
                    у визначеному даним Договором порядку.
                </p>
                <p>
                    3.3.3.	Оплатити вартість лікування ускладнень основного захворювання або супутньої патології,
                    виявленої під час обстеження Дитини Замовника, в повному обсязі та у визначений цим Договором строк.
                </p>
                <p>
                    3.3.4.	Оплатити вартість додаткових невідкладних процедур, що надані Дитині Замовника у
                    відповідності до п. 3.2.11. цього Договору, в повному обсязі та у визначений цим Договором строк
                    та інших непогоджених додаткових послуг, які були надані Виконавцем з метою уникнення негативних
                    наслідків для життя та/або здоров’я Дитини Замовника.
                </p>
                <p>
                    3.3.5. Забезпечити супроводження Дитини Замовника в процесі надання медичних послуг Виконавцем,
                    своєчасно здійснювати заплановані візити до лікуючого лікаря, виконувати всі його приписи та
                    рекомендації.
                </p>
                <p>
                    3.3.6. Забезпечити неухильне дотримання Дитиною Замовника призначеного Виконавцем лікування та/або
                    обстеження, правил внутрішнього розпорядку медичних закладів та інших вимог, що забезпечують
                    якісне та своєчасне надання медичних послуг.
                </p>
                <p>
                    3.3.7. Надати достовірні персональні (біографічні) та адресні дані, контактні телефони, інформацію
                    про стан здоров’я Дитини Замовника, алергічні реакції, а також іншу інформацію для анамнезу та
                    заповнення медичної документації і анкет.
                </p>
                <p>
                    3.3.8. Надати паспорт або інший документ, що підтверджує його особу, а також документ, що
                    підтверджує законне представництво. У випадку, якщо Дитина Замовника є застрахованою особою, він
                    також повинен надати відповідний страховий поліс.
                </p>
                <p>
                    3.3.9. Своєчасно з’являтися на всі призначені консиліуми, додаткові обстеження та огляди, у тому
                    числі комплексні та за участю фахівців інших закладів охорони здоров’я.
                </p>
                <p>
                    3.3.10. Ознайомитися з діючим Прейскурантом цін Виконавця та інформацією, розміщеною у «Куточку
                    споживача» медичного закладу Виконавця.
                </p>
                <p>
                    3.3.11. Негайно повідомити Виконавця про виявлені недоліки в процесі отримання медичних послуг,
                    які є предметом цього Договору, шляхом звернення до Виконавця зі скаргою на ім’я керівника
                    підрозділу, в якому надавались медичні послуги. В протилежному випадку Виконавець не несе
                    відповідальності за негативні наслідки, які можуть мати місце в результаті
                    неповідомлення/несвоєчасного повідомлення про такі недоліки.
                </p>
                <p>
                    3.3.12. Передати у власність Виконавця із подальшим залученням до медичної документації усі
                    результати обстежень, аналізів тощо, які були проведені попередньо чи за направленням Виконавця в
                    інших медичних закладах, якщо Замовник не може здійснити їх для Виконавця.
                </p>
                <p>
                    3.3.13. Не приймати не призначені Виконавцем лікарські засоби та не застосовувати інші методи
                    діагностики та лікування без отримання попередньої письмової згоди Виконавця.
                </p>
                <p>
                    3.3.14. Підписувати інформовану згоду на проведення діагностики, лікування та знеболення,
                    анкети тощо.
                </p>
                 <br>
                 <p> <b>3.4. Замовник має право:</b></p>
                <p>
                    3.4.1.	Вимагати від Виконавця своєчасного та якісного надання медичних послуг за даним Договором.
                </p>
                <p>
                    3.4.2.	Ознайомлюватись з медичною документацією та інформацією, оформленою в процесі надання
                    медичних послуг за цим Договором, у відповідності до чинного законодавства України. Порядок
                    ознайомлення з медичною документацію затверджується Виконавцем.
                </p>
                <p>
                    3.4.3.	Отримувати від Виконавця медичну інформацію про стан здоров’я Дитини Замовника у порядку,
                    передбаченому чинним законодавством України.
                </p>
                <p>
                    3.4.4. Завчасно узгодити з Виконавцем місце, дату, час та кількість візитів, необхідних для
                    отримання медичних послуг Дитиною Замовника, а також отримати від Виконавця повну інформацію про
                    заплановану діагностику та інші процедури, шляхом підписання письмового документа (Інформована
                    згода на медичне втручання, план обстеження тощо).
                </p>
                <p>
                    3.4.5. Отримувати у доступній формі повну та достовірну інформацію про вартість медичних послуг,
                    умови їх надання у медичному закладі Виконавця, стан здоров’я Дитини Замовника, мету запропонованих
                    медичним персоналом Виконавця (чи запрошеними спеціалістами) досліджень і лікувальних заходів,
                    прогноз можливого розвитку захворювання, в тому числі наявність ризику для життя та здоров’я,
                    можливі ускладнення, що можуть виникнути в результаті лікування. У передбачених чинним
                    законодавством України особливих випадках така інформація може бути обмежена Виконавцем.
                </p>
                <p>
                    3.4.6. За медичними показами погодитися на застосування стосовно Дитини Замовника складних видів
                    медичних втручань, а також нових, науково обґрунтованих методів діагностики, профілактики,
                    лікування та лікарських засобів, які ще недопущені Міністерством охорони здоров’я України до
                    загального застосування. У такому разі, окрім випадків, передбачених п. 3.2.11. цього Договору,
                    Замовник додатково дає письмову згоду на їх застосування у встановленій законодавством формі. При
                    інших видах медичної допомоги факт погодження Замовника на таке втручання засвідчується підписом у
                    відповідній медичній документації.
                </p>
                <p>
                    3.4.7. Бути повідомленим Виконавцем про раптовий вихід з ладу обладнання, на якому надаються
                    медичні послуги, про випадки відсутності кваліфікованого персоналу Виконавця або відсутність певних
                    медичних препаратів, що перешкоджає якісному медичному обслуговуванню та вимагати від Виконавця
                    вжиття всіх можливих заходів і зусиль для належного виконання зобов’язань за Договором
                </p>
                <p>
                    3.4.8. Відмовитися від подальшого надання медичних послуг, які є предметом цього Договору.
                </p>
                 <br>
                <p align="center"><b>4. Вартість послуг та порядок розрахунків</b></p>
                <p>
                    4.1. Загальна ціна даного Договору складається з суми розрахунків та Актів здачі-отримання робіт
                    (надання послуг), складених на підставі наданих Дитині Замовника медичних послуг за цим Договором,
                    за весь строк його дії.
                </p>
                <p>
                    4.2. Вартість медичних послуг Виконавця, що надаються Дитині Замовника за цим Договором,
                    визначається відповідно до Прейскуранту цін, який діяв на дату надання послуг.
                </p>
                <p>
                    4.3. Розрахунки між Сторонами за цим Договором здійснюються у національній валюті України – гривні,
                    шляхом внесення грошових коштів до каси Виконавця або шляхом перерахування коштів на банківський
                    рахунок Виконавця або іншим способом, що не заборонений чинним законодавством України.
                </p>
		</font></p>
	</body>
</html>