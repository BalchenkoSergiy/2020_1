<html>
	<head><meta http-equiv="content-type" content="IE=9; IE=8; IE=7; IE=EDGE;" charset="UTF-8" />
		<style>
			p {
			text-indent: 20px;
			margin-top: 1px;
			margin-bottom: 1px;
			font-size: 9.25pt;
			}
		</style>
	</head>
	            <body>
		        <p><font face='Tahoma'>
                <p> 4.5. За надання передбачених Договором медичних послуг, вартість яких перевищує сплачені авансом
                    ліміти згідно п. 4.4. цього Договору, Замовник до початку надання відповідних послуг сплачує
                    Виконавцю грошові кошти на підставі виставлених ним рахунків. У разі несвоєчасної оплати відповідних
                    рахунків Виконавець має право в односторонньому порядку припинити надання медичних послуг Дитині
                    Замовника.
                </p>
                <p>4.6. Виконання п. 4.4.-4.5. цього Договору є необхідною передумовою надання медичних послуг, які
                    є предметом цього Договору.
                </p>
                <p>4.7. Додатками до цього Договору можуть встановлюватись інші умови та порядок оплати, ніж
                    передбачені пунктами 4.4.-4.5. Договору.
                </p>
                <p>4.8. Якщо у процесі надання медичних послуг виникає потреба у коригуванні (у бік збільшення чи
                    зменшення) обсягів чи методів лікування, діагностики тощо, то відповідному коригуванню піддається і
                    остаточна їх вартість. Про такі зміни Виконавець зобов’язаний завчасно сповістити Замовника.
                </p>
                <p>
                    4.9. Зобов’язання Замовника щодо оплати медичних послуг вважаються виконаними належним чином та у
                    повному обсязі у момент надходження на рахунок Виконавця грошових коштів у розмірі, що підлягає
                    оплаті згідно умов Договору. Часткова оплата послуг Виконавця не вважається належним виконанням
                    зобов’язання і не звільняє Замовника від відповідальності за неналежне виконання прийнятих на себе
                    зобов’язань по оплаті медичних послуг.
                </p>
                <p>
                    4.10. Кожна зі Сторін самостійно оплачує послуги банківської установи, у якій має відкритий
                    поточний рахунок і який використовує для здійснення розрахунків за цим Договором.
                </p>
                    <br>
                <p align="center"><b>5. Порядок приймання-передачі наданих медичних послуг</b></p>
                <p>
                    5.1. Виконавець по факту надання медичних послуг, які є предметом даного Договору, складає Акт
                    здачі-отримання робіт (надання послуг) (надалі – Акт) та передає його на підпис Замовнику.
                </p>
                <p>
                    5.2. Акт повинен містити такі реквізити: найменування Сторін; прізвище, ім’я, по батькові Дитини
                    Замовника, дату народження; найменування, перелік і дату надання медичних послуг, наданих
                    Виконавцем; вартість наданих медичних послуг згідно Прейскуранту цін, який діяв на момент надання
                    послуг.
                </p>
                <p>
                    5.3. Замовник зобов’язаний підписати та передати Виконавцю Акт в день його отримання або в цей же
                    день надати письмову мотивовану відмову від його підписання. У разі не підписання Акту і ненадання
                    письмової мотивованої відмови у зазначений строк, Акт вважається погодженим Замовником, а медичні
                    послуги такими, що надані належним чином та у повному обсязі.
                </p>
                <p>
                    5.4. У разі надання Замовником мотивованої відмови від підписання Акту, Сторони вирішують питання у
                    порядку, передбаченому чинним законодавством України. При наявності претензій до якості наданих
                    медичних послуг, Сторони вирішують питання у порядку, передбаченому цим Договором.
                </p>
                 <br>
                <p align="center"><b>6. Відповідальність Сторін</b></p>
                <p>
                    6.1. За невиконання або неналежне виконання зобов’язань за цим Договором Сторони несуть
                    відповідальність, встановлену даним Договором та чинним законодавством України, при цьому винна
                    Сторона відшкодовує іншій Стороні всі збитки у відповідності із встановленими чинним законодавством
                    України вимогами.
                </p>
                <p>
                    6.2. У разі порушення Замовником строків оплати медичних послуг, Замовник сплачує Виконавцю пеню у
                    розмірі подвійної облікової ставки НБУ від суми заборгованості за кожний день прострочення.
                </p>
                <p>
                    6.3. Виконавець не несе відповідальності без вини, а також за шкоду, заподіяну здоров’ю Дитині
                    Замовника, яка виникла в процесі надання медичних послуг за цим Договором в результаті:
                </p>
                <p>
                    – неявки чи несвоєчасної явки Дитини Замовника на заплановані візити чи контрольні медичні огляди;
                </p>
                <p>
                    – дострокового припинення Дитиною Замовника призначеного лікування (обстеження тощо);
                </p>
                <p>
                    – дострокового припинення даного Договору з ініціативи Замовника;
                </p>
                <p>
                    – неповідомлення або несвоєчасне повідомлення Замовником істотних відомостей про стан здоров’я
                    Дитини Замовника, у т. ч. наявність алергічних чи інших специфічних реакцій на медичні препарати,
                    атипову побудову органів чи їх систем, наявність захворювань, які становлять загрозу для оточуючих
                    та медперсоналу;
                </p>
                <p>
                    – недотримання Замовником та/або Дитиною Замовника приписів та рекомендацій лікарів Виконавця
                    та/або порушення Замовником та/або Дитиною Замовника лікувального режиму.
                </p>
                <p>
                    6.4. Сторони звільняються від відповідальності за невиконання або неналежне виконання своїх
                    зобов’язань за цим Договором, якщо це невиконання стало наслідком дії обставин непереборної сили,
                    які виникли після підписання цього Договору і яких Сторона не могла уникнути і передбачити. До таких
                    обставин Сторони відносять: стихійні лиха (бурі, циклони, землетруси та інші природні і кліматичні
                    явища); війну і воєнні дії, масові заворушення, страйки, акції протесту; технологічні фактори
                    (відсутність електроенергії, пошкодження апаратури, аварії, пожежі тощо), дії або бездіяльність
                    державних органів та органів місцевого самоврядування, зміни в законодавстві, що регулює
                    правовідносини Сторін за даним Договором та інші обставини, які перешкоджають виконанню Сторонами
                    своїх договірних зобов’язань і які не піддаються їх контролю.
                </p>
                <p>
                    6.5. При настанні обставин, визначених у п. 6.4. даного Договору, Сторона, для якої вони настали,
                    зобов’язана не пізніше ніж у семиденний строк з дати їх виникнення письмово повідомити про це іншу
                    Сторону. Належним підтвердженням факту настання та строку дії форс-мажорних обставин є документ,
                    виданий Торгово-промисловою палатою України у встановленому законодавством порядку.
                </p>
                <p>
                    6.6. У разі, якщо в процесі надання медичних послуг Замовник та/або Дитина Замовника завдасть
                    будь-яких матеріальних збитків Виконавцю, Замовник зобов’язаний відшкодувати Виконавцю завдані
                    збитки у повному розмірі понад штрафні санкції, передбачені Договором.
                </p>
                <p>
                    6.7. У випадку паління Замовником на території медичного закладу Виконавця поза межами спеціально
                    відведених місць для паління, Замовник зобов’язаний у безспірному порядку сплатити Виконавцю штраф
                    у розмірі 1 000,00 грн. (одна тисяча гривень 00 коп.) за кожен виявлений випадок.
                </p>
                 <br>
                <p align="center"><b>7. Строк дії Договору, порядок його зміни і розірвання</b></p>
                <p>
                    7.1. Даний Договір набуває чинності з моменту його підписання Сторонами і діє до повного виконання
                    Сторонами своїх зобов’язань за даним Договором.
                </p>
                <p>
                    7.2. Внесення змін до даного Договору можливе лише за взаємною згодою Сторін шляхом укладення
                    Додаткової угоди, яка повинна бути підписана Сторонами та зі сторони Виконавця скріплена печаткою.
                </p>
                <p>
                    7.3. Дострокове припинення дії даного Договору можливе у наступних випадках:
                </p>
                <p>
                    – за взаємною згодою Сторін шляхом укладення Додаткової угоди до даного Договору;
                </p>
                <p>
                    – з ініціативи Виконавця у випадках неодноразового вчинення Замовником дій, передбачених
                    п.п. 3.2.6., 6.3. цього Договору, а також у разі порушення Замовником строків оплати наданих
                    медичних послуг.
                </p>
                <p>
                    7.4. У випадку дострокового розірвання Договору з підстав, передбачених п. 3.2.6. цього Договору,
                    сплачені Замовником грошові кошти не повертаються.
                </p>
                <p>
                    7.5. При достроковому розірванні даного Договору Замовнику повертаються сплачені грошові кошти у
                    розмірі, що становить різницю між сумою сплачених коштів і вартістю фактично наданих медичних
                    послуг. Вартість фактично наданих послуг визначається у відповідності до Прейскуранту цін, який
                    діяв на дату надання послуг. Підставою для повернення коштів є письмова заява Замовника, в якій
                    Замовник повинен вказати свої паспортні дані та ОБОВ’ЯЗКОВО додати до вказаної заяви чек (при
                    внесенні коштів до каси Виконавця або розрахунку банківською карткою через термінал) або квитанцію
                    (при перерахуванні коштів через банківські установи на банківський рахунок Виконавця). У разі
                    відсутності чеку або квитанції Виконавець має право відмовити Замовнику у поверненні грошових
                    коштів, сплачених на виконання даного Договору. Строк повернення коштів становить 5 (п’ять)
                    банківських днів з моменту отримання Виконавцем заяви про повернення коштів.
                </p>
                <br>
                <p align="center"><b>8. Інші умови </b></p>
                <p>
                    8.1. Кожна із Сторін зобов’язана забезпечити сувору конфіденційність інформації, отриманої від
                    іншої Сторони при укладенні та виконанні умов цього Договору. Передача зазначеної інформації третім
                    особам, її опублікування або розголошення будь-яким іншим способом може мати місце лише за
                    письмовим погодженням обох Сторін, незалежно від причин і строку припинення Договору, крім випадків,
                    передбачених чинним законодавством України.
                </p>
                <p>
                    8.2. Всі додатки, додаткові угоди та інші документи, на підставі яких виконується Договір, є
                    невід’ємними частинами даного Договору.
                </p>
                <p>
                    8.3. Листування, пов’язане з виконанням, зміною або розірванням даного Договору, здійснюється
                    рекомендованими листами, телеграмами або за допомогою кур’єрського зв’язку із підписом Сторін.
                </p>
                <p>
                    8.4. Сторони несуть повну відповідальність за правильність вказаних ними у даному Договорі
                    реквізитів та зобов’язуються своєчасно в письмовій формі повідомляти іншу Сторону про їх зміну, а у
                    разі неповідомлення несуть ризик настання пов’язаних з цим несприятливих наслідків.
                </p>
                <p>
                    8.5. Сторони погодилися на ведення запису телефонних розмов та можливість посилання на їх у разі
                    виникнення спорів, а також при врегулюванні конфліктних ситуацій за Договором.
                </p>
                <p>
                    8.6. Питання та спори, щодо яких між Сторонами не досягнута згода шляхом переговорів, розглядаються
                    в судовому порядку згідно чинного законодавства України.
                </p>
                <p>
                    8.7. В іншому, що не передбачено цим Договором, Сторони керуються чинним законодавством України.
                </p>
                <p>
                    8.8. Факт підписання даного Договору Замовником свідчить, що він:
                </p>
                <p>
                    – ознайомлений та погоджується з діючим Прейскурантом цін Виконавця;
                </p>
                <p>
                    – надає згоду на те, що Виконавець має право надсилати йому листи/повідомлення на зазначені у
                    розділі 9 цього Договору реквізити за допомогою поштових відправлень, SMS-повідомлень, повідомлень
                    на електронну пошту, які пов’язані з отриманням медичних послуг Виконавця, в тому числі комерційні
                    пропозиції та рекламні матеріали;
                </p>
                <p>
                    – надає згоду на передачу результатів досліджень, а також іншої медичної інформації, отриманої під
                    час надання послуг у закладах охорони здоров’я Товариств, на електронну пошту та за номером
                    телефону, що зазначені у розділі 9 цього Договору;
                </p>
                <p>
                    –	надає згоду Виконавцю на обробку його персональних даних та персональних даних Дитини Замовника
                    в електронній та/або у формі картотек персональних даних в обсязі та з метою, передбаченими даним
                    Договором та чинним законодавством України, з урахуванням положень Закону України «Про захист
                    персональних даних». Сторони гарантують захист персональних даних відповідно до чинного
                    законодавства України.
                </p>
                <p>
                    8.9. Даний Договір складений українською мовою у двох оригінальних примірниках, що мають однакову
                    юридичну силу, по одному примірнику для кожної із Сторін.
                </p>
                <p>
                    8.10. Невід’ємною частиною даного Договору є Анкета пацієнта, форма якої затверджена Виконавцем та
                    надається Замовнику для заповнення і підписання. Замовник несе відповідальність за повноту та
                    достовірність зазначених в Анкеті пацієнта даних та зобов’язується повідомляти Виконавця у випадку
                    будь-яких змін. Замовник також може самостійно внести зміни до будь-яких даних Анкети пацієнта через
                    Особистий кабінет Замовника (Дитини Замовника), доступ до якого надається Виконавцем, при цьому
                    відповідальність за достовірність таких даних несе Замовник.
                </p>
		</font></p>
	</body>
</html>